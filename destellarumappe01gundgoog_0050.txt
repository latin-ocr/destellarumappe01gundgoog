134 Guilelmus Gundel [42

petitum. Is auctor in Apollonii Tyanei vita IV 10 narrat,
quomodo Apollonius Ephesios peste liberavit. Iussit enim eos
senem quendam lapidibus obruere, quod illi, postquam e ful·
gore oculorum daemonem cognoverunt, fecere: διαλιπὼν δὲ ὀλίγον
ἐκέλευσεν ἀφελεῖν τοὺς λίθους, καὶ τὸ θηρίον, ‘o' ἀπεκτόνασι, γνῶναι.
γυμνωθέντος οὖν τοῦ βεβλῆσθαι δοκοῦντος ὁ μὲν ἠφάνιστο, κύων
δὲ τὸ μὲν εἶδος ὅμοιος τῷ ἐκ Μολοττῶν, μέγεθος δὲ κατὰ τὸν
μέγιστον λέοντα ξυντετριμμένος ὤφθη ὑπὸ τῶν λίθων καὶ παρα-
πτύων ἀφρὸν ὥσπερ οἱ λυττῶντες.

Postea vero gentes cognoverunt rabiem caninam pendere
e Sirio exoriente. Non aliter cogitatione id concipere poterant
prisci, nisi ut stellae daemonem in terram descendere et
singulos canes invadere sibi fingerent. Quo fiebat, ut ipsum
illum daemonem sub specie canis rabidi cogitare assuescerent.
Atque huius canis furorem, qui homines quoque aggrediebatur,
more suo per sacrificium placare studebant. Neque erat difficile
iustam victimam invenire. Optime enim monet Servius Verg.
Georg. II 380: victimae numinibus aut per similitudinem aut
per contrarietatem immolantur. Atque stellae aestivae per
similitudinem sacrificia deligebant3 quae similitudo adeo serva-
batur, ut rutilae luci rutilae hostiae responderent. Iam in-
tellegimuS, cur caninam speciem huic stellae dederint Romani.
Neque quod femininum genus masculino praetulerunt, mirum
est. Nam Romani furorem inprimis canum feminarum esse
putabant, adducti fortasse rabie, qua canis feta catulos de-
fendere solet. Testinionia congessit A. Otto Die Sprichwarter
der Εὔνηον p. 69. Quibus addam Plaut. Capt. 485: ne canem
quidem irritatam voluit quis-quam imitarier. Romanos Stellam
caninam pro femina habuisse iam ex eo apparet, quod rutilas
canes immolaverunt. Qui stellae sexus non auribus percipie-
batur, ubi de cane loquebantur: hac fortasse re adducti de-
minutivam formam praetulerunt dixeruntque caniculam.¹)

 

¹) Iam a Servio Verg. Aen. X 273 stella canina cum animali com-
paratur et utrique natura ignea adiudicatur, quae aquam refugiat. Re-
centiorum C. Ο. Μ ἰὶ11 er (Pi-oley. zu einer wissenscli. Mythol. p. 195) similem
viam ingressus dixit: Das Tier‚ welches die Einwirkuny des heisten Ge-
stirns am meisten empfindet‚ warde mit ihm selbst in kindlicher Anschauuny
versele m οἶτον.

