Prooemium

Quaerentibus qualis cultus qualisque humanitas alicuius
populi fuerit non parvi momenti ea sunt, quae ab eius nationis
hominibus cogitantur et dicuntur de stellarum vi atque natura.
Quod reputans Romanae quoque gentis indolem fortasse melius
intellectum iri ratus sum, si breviter quaesivissem, quales co-
gitationes Romani de stellis habuissent, quo modo singulae
opiniones primitus ortae, paulatim tritae, denique neglectae
novisque repressae essent.

Haud ita paucis negotiis homines commoventur, ut stellas
observent3 imprimis agricolae viatores nautae milites caelum
astriferum perlustrant atque singula, quae in globo caelesti
praeter cetera elucent, enotant, quo certius suo tempore aut
officia exequantur aut itinera dirigant. Cum vero stellae et
sidera lucidissima cursu suo his ipsis hominibus maximi momenti
fuerint, dubium non est, quin iam antiquitus ipsi singula pro-
priis cognominibus suo quisque more exornaverint, ita ut eiusdem
stellae aliud cognomen fuerit nautarum , aliud agricolarum.
Neque tamen huius cognominum varietatis ullum apud Romanos
vestigium, quae est memoriae illorum condicio, remansit. Nam
cognomina Romana omnium eadem fuisse in usu ex testimoniis
infra allatis patebit, quo fit, ut nusquam diversae eiusdem
sideris appellationes eodem tempore viguisse a diversis hominum
generibus adhibita appareat. At alia notanda est differentia,
quae interest inter ea quae a populo et ea quae a poetis
doctisque alienigenas imitantibus usurpantur. Itaque si de

stellarum cognominibus et religionibus Romanis quaestionem
Religionsgeschichtliche Vei-suche u. Vorarbeiten 111. ‚Å¥7

