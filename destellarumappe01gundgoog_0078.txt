162 Guilelmus Gundel [70

gallorum oure, quibus omnibus plaustri sidus indicatur. Nec
non nostrates hanc vocem receperunt verterunt servaverunt.

Praeter arctum a Graecis alteram quandam septem trionum
appellationem Romani receperunt, quam paucis notemuS,
Helicen. Vocem Ἑλίκη inde ab antiquis viri docti deduxerunt
διὰ τὸ ἑλίσσεσθαι . . . καὶ διὰ τὸ ἕλκεσθαι ὑπὸ οὐρανοῦ, quod
circa polum sidus vertitur.¹) De duabus ursis Aratus dixerat
loco in adnotatione signato:

οἱ τὴν μὲν κυνοσουρὰν ἐπίκλησιν καλέουσιν
τὴν δ’ ἑτέρην ἑλίκην,

ubi ἡ ἑτέρη ursa maior est. Quem cum verteret M. Cicero,
vocem Helice in Romanorum sermonem recepit: altera dieitur
esse Helice, Arat. frgm. VI 2 = de nat. deor. II 105. Gene-
tivus casus aut graeco more formatur Helices (Avien. II 260),
aut Romano Helicae (Cic. nat. deor. II 110). Semel Arati
interpres (Maass l. 1. p. 582, 1) pro Helica scripsit Helix3
eandem formam tradunt schol. Bern. in Germ. Ar. p. 233, 3, 1213,
occupatur autem ἕλιξ interdum a Graecis de sideribUS, velut
a Nonno Dion. I 225 καὶ στίχες οὐρανίων ἑλίκων. Non multis
Romanis haec vox accepta fuit, nisi excipere vis Manilium,
apud quem I 296 Helice maior extat et I 303 de frontibus
Helicae maioris et minoris agitur. Simili modo Cicero de nat.

deor. II 110 commemorat Helice-n truculentam h. e. feram et
Avien. ΙΙ 158 Helices caudam.

ΙΙ. De septentrionum opinionibus.

Quicumque serena tempestate oculos in nocturnum caelum

sustulerit, primo obtutu septem stellas prae reliquis micantes ‹

animadvertet. Suo iure clarum sidus appellavit Seneca Herc.
Oet. 239. Itaque septem illas stellas inter se cohaerere
unamque efficere constellationem iam veteres putasse Romanos
fide dignum est. Etiam posteriore aevo haud ita raro fit, ut
ubi simplex affectatur dicendi genus, constellatio illa septem
stellae dicatur. Sic Accius in Philocteta (V. 566 Ribb.) sub axe

 

¹) Schol. Atat. phaen. 35 Maass 1.1. p. 348, 2, recentiorum v. c. Prell·

witz in glosa etym. sub voce. aliorum recentiorum conamina (Buttmann
1. 1. p. 20) nihil moror.

