136 Guilelmus Gundel [44

λύττης αὐτοῖς αἴτιος εἶναι. Quae si vera causa est -— praeter eam
duae aliae afferuntur a Lydo —- hoc non sacrificium religiosum
erat sed caedes voluntaria hominibus salutaris. Eiusdem
generis fuisse fortasse e nomine concludere licet Argivorum
canicidium, Athen. III pag. 991⁴] 1)ῑ; τινὰ Κυνοφόντιν ἑορτὴν ποι-
ησώμεθα ἀντὶ τῆς παρ’ Ἀργείοις ἐπιτελουμένης.

De loco in quo augurium canarium agebatur, dicit Paulus
ex Festo p. 45 M.: Catularia porta Romae dicta est, quia non
lonye ab ea ad placandum caniculae sidus fruyibus inimicum rufae
canes immolabantur, ut fraqe-s· flavescentes ad maturitatem perdu-
cerentur. Fiebat igitur in ipsa urbe, quod monendum est,
quia cum hoc augurio saepius confuderunt sacrificium caninum
Robigo deae oblatum, quamquam id via Claudia ad miliarium
quintum fiebat. Accedit quod feriae erant stativae a. d. VII.
Kal. Mai. (CIL 1⁹ pag. 316). Neque mirum, quod Robigo
quoque canes immolabantur: sacrificium enim est apud Italorum
rusticos vulgatum, ²) qui non Sirii solum· daemonem specie
canina vagantem cogitaverint. Neque omnino in Robigi sacro
commorarer, nisi iam Ovidius id ad caniculam rettulisset.
Causam enim, cur exeunte Aprili, mense canis immoletur, hanc
poetae reddit Robigi sacerdos (Fast. IV 939):

est caniS, Icarium dicunt, quo sidere moto
tosta sitit tellus, praecipiturque seges,
pro cane sidereo canis hic imponitur arae.

Sed haec ab ipso Ovidio addi per se patet3 neque enim
deae Italicae sacerdos suis sacris Graecorum αἴτια fingere
poterat. Erravit autem OvidiuS‚ dum sacrificium ad Sirium
refert, quem tum oriri putabat (Fast. IV 904 exoriturque cam‘s):
immo occidit,²³) neque occidens stella a rusticis sacrificium exi-
gebat. Immo consentiunt omnes sacrum Robigo fuisse datum,
v. c. Colum. X 342 sqq.:

hinc mala Rubigo virides ne torreat herbaS‚
sanguine lactentis catuli placatur et extis.⁴)

 

¹) Aliter iudicat H. Schrader Sirenen pag. 16.

²) G. Wissowa Reliyion und Kultus cler Ro'mer p. 163‚.qui fusius
de rebus hoc loco tractatis egit.

³) v. P. Ovidii Nasonis fastorum l. VI comm. H. Peter Π8 p. 63.

⁴) Neque tribuam quidquam Plinii verbis Hist. nat. XVIII 284 sq: Robi-

