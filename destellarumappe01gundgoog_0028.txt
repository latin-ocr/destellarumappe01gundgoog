112 Guilelmus Gundel [20

utramque stellam diversos esse ignes putabant et tardius
tantum sapientium sententia ab una eademque stella erratica
et matutinam et vespertinam lucem praeberi percrebuit. Neque
enim recte contendat quispiam populum Romanum iam initio
scivisse luciferum et vesperum eundem esse ¹); quod si verum
esset, pro una re non duo haberemus vocabula vere Romana
eaque diversae notionis, vesperum et iubar, quas usque ad
liberae rei publicae exitum semper discretas adhibent librorum
scriptores Tum demum cognitio de una eademque stella agi,
quam apud Graecos repperisse Pythagoras (Pliu. N. H. II 37)
aut Parmenides (Diog. Laert. VIII l, 14) aut Ibycus (srg. 42 Β)
dicuntur, pluribus accepta est. Primus ni fallor hoc habet
CatulluS, c. LXII 34:

. . idem saepe reverteuS,
Hespere‚ mutato deprendis nomine Eousfl)

Similiter Cinna, Catulli sodalis, cecinit (PRF rec. Bahr.
p· 324). te matutinus flentem conspexit Eous
et flentem paulo vidit post Hesperus idem.

His locis adnotandum est neutrum poetam, ut erant doc-
trinae dediti et ab ipsius naturae observatione alieni, intellexisse
non eodem die sed diversis anni temporibus Veneris stellam
Hesperi et Eoi vicibus fungi. Neque omnino poetae hanc
accuratiorem cognitionem adhibere dignati sunt, sed ubicumque
Vesperum et Luciferum eundem esse praedicant, de eodem
cogitant die3 quod in eorum deliciis fuisse locorum demon-
stratur multitudine.³) Quin etiam, qui astronomicon confecit
carmen ManiliUS, vel ipse non acriter distinxit, cum dicat I 177:

nec matutinis fulgeret Lucifer horiS,
hesperos emenso dederat qui lumen Olympo,

 

ι) Neque Graecos vel Assyrios vel Aegyptios antiquitus vesperum et
luciferum easdem putasse stellas probat Roscher, v. Mythol. Lexic. s. v.
Planeten p. 2521 adn. 3. Aliter iudicat de Graecis U. de Wilamowitz-
Muellendorft' Herm. XVIII 1883 p. 417.

⁹) Eous Schrader, eosdem sensu cassum habent codices.

⁸) Vide Seu. Ag. 819 (ed. Leo), Phaedra 75ος Stat. Theb. VI 240, qui
stellam vespere mutato equo redire dixit3 Ilias lat. 8683 Boeth. de cons.
phil. I 5, 113 Lucan. frg. 9 (PRF p. 367).

