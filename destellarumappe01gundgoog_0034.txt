118 Guilelmus Gundel [26

Hanc vulgarem opinionem, licet primitus vel Romana vel
Graeca vel utrorumque fuerit, postea Latinorum poetae ex-
coluerunt. Exemplis supra allatis addam Statium Silv. H 6, 79
et Claudianum XXXV 121, qui Luciferi rorantem equum no-
verunt.

Sed redeamus ad Vesperi et Luciferi nitorem. Astris
genus masculinum inditum fuisse modo diximus: iam mira-
bimur viros quosdam appellatos fuisse Vesperum vel Hesperum
(supra p. 12), Luciferum vel Phosphorum (supra p. 19)·?
In his dandis cognominibus, sive inventores sive imitatores
fuerunt Romani, simile consilium certe secuti sunt atque
Graeci, qui una cum appellatione pulchritudinem suis tribuere
cupiebant. Hoc concludam ex versu Iliadis XXII 318:
Ἕσπερος, ὃς κάλλιστος ἐν οὐρανῷ ἵσταται ἀστήρ. Ita splendor
hominum pulchrorum a Romanis quoque comparatur cum nitore
Phosphori, Ov. Met. II 722:

quanto splendidior quam cetera sidera fulget
lucifer, et quanto te, Lucifer, aurea Phoebe:
tanto virginibus praestantior omnibus Herse.

Notissimum etiam est quod Platonis nomine fertur epi-
gramma Anth. VII 670:

ἀστὴρ πρὶν μὲν ἔλαμπες ἐνὶ ζῳοῖσιν Ἑῷος,
νῦν δὲ θανὼν λάμπεις Ἕσπερος ἐν φθιμένοις.1)

Similia pulchritudinis humanae cum Lucifero collatae
testimonia leguntur: Sen. Apocol. IV 253 Claud. VII 1313 Paul.
N olan. carm. XIX 219. Quin etiam pulchri flores inter reli-
quos tamquam lucifer eminent: Tiberian. I 8 (PLM III p. 264);
PLM IV p. 421, no. 520, 5. Sed iam ad Homeri illum locum re-
vertamur. Quem versum cum accuratius spectamuS, Graecorum
ἀνθρωπομορφίᾳ facile esse factum intellegimuS, ut Hesperum
pulchrum iuvenem esse animo sibi fingerent. Ex hac opinione,
ubi semel ent accepta, necessario sequebatur, ut luminis
splendorem e face quadam oriri putarent, quae ab illo imme
quateretur. Quo fit, ut in Graecae artis monumentis fingatur

 

¹) In latinum conversum legitur Auson. epigr. 144 p. 425 P. 3 cf. B ο e c k h
P. L. Gr. H p. 304.

