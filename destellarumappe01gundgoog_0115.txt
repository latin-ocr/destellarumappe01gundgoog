107] De stellarum appellatione et religione Romana 199

Sed ibi Hyades pro quolibet stellarum nomine ponitur, quae
Medeae vim magicam senserint.

Neque vero astrologi sucularum potestatem neglexerunt.
Fusior de ea est Manilius V 119 sqq.: ι

surgent hyades, Quo tempore natis

nulla quies placet3 in nullo sunt otia fructu3

sed populum turbamque petunt, rerumque tumultus
Intellegitur hoc e procellosa sideris natura deductum esse.

Tamen et Graecum sucularum etymon ἀπὸ τοῦ συὸς
Manilio notum fuisse patet e v. 126:

et fidum Laertiadae genuere syboten.

Cum Manilio prorsus facit Firmicus MaternuS, qui Math.
VIII 6 de hominibus sub Hyade natis disserit: fiunt inquieti
turbulenti ’popularea bubulci opiliones armentarii.

Christiani denique paganorum nominibus usi sunt. Nova
tantum accedit opinio suculas quas re vera cum oculo humano
componere possis, oculum esse dei omnia videntis: quae ima·
ginatio deducta est e Psalmo XCIV 9 et Sirach XXIII 28,
v. Bartschium l. l. p. 90.

Praeterseptentriones iugulas vergilias suculas
siderum nomina quae vere Romana essent, non repperi. Quare
harum explicatione absoluta capiti secundo finem hic imponam.

