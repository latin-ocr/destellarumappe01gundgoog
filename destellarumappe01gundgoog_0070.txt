154 Guilelmus Gundel [62

delator (Tac. ann. II 28 sqq.); in titulis occurrunt hi: CIL I
286 CN. LVCR. TRIO; I 451 L. LVCRETI. TRIO3 V 8464 Τ.
QVINC'PI TRIONIS; III 5436 C. LICINI TRIONIS; III 2735 Ρ.
AELIVS VERVS AEL. TRIONI MATRI PIENTISSIMAE.

Tamen extremis imperii Romani saeculis septentrionum
notio aliis eiusdem sideris appellationibus cessisse et rarior
facta videtur esse. Quod colligam e Gregorii Turonensis verbis
quae scripsit de eursu stellarum (ἓ 56 ed. Frid. H aas e Vratisl.
1853): de his stellis quas rustici plaustrum vocant quid dicere possu-
mus . . . a sapientibus septentrio vocatur propter numerum. Sed om-
nino repressa haec notio non est. Nam retinetur sideris nomen his
ipsis temporibus a FrancogalliS, quibus cultiore sermone septen-
trion vocatur, ab Italis, quorum settentrione ex illa antiqua appella-
tione deductum est. Etiam Hispani servant vocem septentrion,
cum Lusitani et Germani vocem ignorent. Horum non nisi
doctiores nonnulli vocem usurpaverunt, quorum affero Ro es-
li n u m Von heutiyer Zeit Besehaflenheit‚ Argentorati 1609 cap. IV
p. 1 E: Der Comet aber . . . ist auffwerte yeyen Septentrion unnd
durch Septentrion biss in das {leyen Zeiehen dess W'iders yanyen.

Iamiam ad vocis septentrionum originem illustrandam
accedamus. ex iis qua'e adhuc contuli apparuisse putaverim
vetustissimam quam apud scriptores legimus formam fuisse
septemtriones. Hinc igitur nobis proficiscendum est. Sed prius-
quam nostram statuamus opinionem, eas et veterum et re-
centiorum recenseamus opinionesy quibus adstipulandum non
sit. Quorum primus Varro septem triones accepit tamquam
septem trigonas3 dicit enim de lingua latin. VII 75: possunt
triones dicti, VII quod ita sitae stellae, ut ternae triyona faciant
aliquem.¹) Per se plane inepta videtur interpretatio: nam ,
vix putaris Romanos tanto geometriae studio captos fuisse,
ut ex constellatione singularum stellarum sibi fingerent septem
trigonaS. Praeterea et a grammaticorum legibus abhorret,
quod vidit Corssenus l. l. pag. 513 adn. Quare de hoc veri-
loquio silere nobis licet.

Altera interpretatio a Gellio profertur N. A. II 21, 6:
vulqus . . . yrammatieorum septentriones a solo numero stellarum

 

¹) Eandem commemorat explicationem Festus p. 339 M.; Varronem
laudat Gellius N. A. II 21, 10 sq.

