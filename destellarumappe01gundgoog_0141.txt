133] De stellarum appellatione et religione Romana 225

Caesar nunc terris, post caelo maximus auctor. 1)

Qui Augustum sequebantur Caesares rarius ita laudantur.
Caligulam a populo sidus appellatum esse, cum funus Tiberii
prosequeretur, tradit Suetonius Cal. XIII. Neroni deinde talia
blandimenta offert Lucanus PharS. I 45 sqq.:
te cum statione peracta

astra petes seruS, praelati regia caeli

excipiet gaudente polo,
et in sequentibus imperatori optio datur, ubinam stellarum
collocari velit.

Similiter Vespasianum alloquitur Valerius Flaccus I 15 sqq„
cum stellam eum fore vaticinatur, ad cuius splendorem nautae
sint cursum suum directuri: ,

cum iam, genitor, lucebis ab omni
parte poli. ,

Praecipue Domitiano talia saepius imprimis a Martiale
et Stati02) offeruntur, qualia afferre taedet. Quam late tum
opinio viguerit imperatores e caelo degressos ad astra esse
redituros cognosces e titulo CIL VI 1080 (deo Imp. Caes. M.
Aurel[io . . . . 0]ptim0 Antonino Pio sideribu[s demisso . . t]oni-
tratori Any.) et e libro Ε. Β eurli er Essai sur le culte rendu aux
emper-ears Romains Paris 1890 pag. 67. Haec opinio minuitur
secundo saeculo, quo imperatorum animae ab aquila in caelum
portari credebantur (Wissowa apud PauliumIV 902). At postea
Claudianus ad eam revertitur, dum Theodosii mortui per astra
volatum fusius describit carm. VH inde a versu 162. Per plane-
tarum orbes ad summum caelum evolat, cuius portas borealem
Bootes, australem Orion reserant exspectantes v. 173:

 

²) V. A. Kraemer De Manilii qui fertur astronomicis, diss. Marb.
1890 pag. 32 sqq. pag. 45, qui in titulo quodam Graeco Augustum ἄστρον
ἁπάσας Ἑλλάδος dici monet. Augustum et non Tiberium a Manilio appellari
elucet ex eiusdem v. d. disputatione Ort und Zeit der Abfawmy der
Astron. des Manilius, Proqradec Wohlcr-Realwmn. Frankfwrt a. M. 1904
pag. 15 sqq.

²) Qui eo progreditur ut omnes Domitiani cognatos in stellas mutatos
dicat, silv. I 97:

ibit in amplexus natuS, fraterque, paterque

et soror: una locum cervix dabit omnibus astris,
Simillima dicit Silius Italicus ΠΙ 628 seqq.

