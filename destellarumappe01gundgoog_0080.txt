164 Guilelmus Gundel [72 -

Mirum non est, quod recentioribus imago boum conta-
minata est cum imagine plaustri. Cuius rei complura extant
exempla, quorum unum afferam Ovidii Met. X 446:

interque Triones
flexerat obliquo plaustrum temone Bootes.

Sed is mente tantum boves temone additos videbat, quos
oculis conspicere non potuit. Erat, cum putarem Festum quoque
de bubus ad currum iunctis cogitare; nam dicit p. 339 M de septen-
trionibus: septem stellae appell. . . . bus iunctis, Quem e Hygin.
astron. H 2 p. 3213 suppleverunt, qui utramque imaginem sic
in unam redigit: ex septem stellis duae quae pares el maxime in
uno loeo viderentur, pro bubus haberentur, reliquae aut-em quinque
fiyuram plaustri similarent. Hoc postea mente excogitatum,
non primitus oculis conspectum esse ipsa constellatione docemur.
Sed necessarium non est statuere Festum de bubus ad currum
iunctis cogitasse: in terendo quoque triones iugo iunguntur.
Quod demonstratur Il. XX 495 sqq.:

ὡς δ’ ὅτε τις ζεύξῃ βόας ἄρσενας εὐρυμετώπους
τριβέμεναι κρῖ λευκὸν ἐϋκτιμένῃ ἐν ἀλωῇ.

Ita veteres septem illos triones habuerint pro tribus boum
iugis, quorum unum tres,¹) duo binos boves continebant.

Hactenus de opinionibus, quas pro vere Romanis habeo,
aut quarum originem graecam aptis argumentis demonstrare
nequeo. Vidimus Romanos erga septem stellas simplici cogi·
tatione humana usos esse, non tamquam facerent deas vel deos
Neque enim agris nocebant ut canicula, quamobrem deerat
timor, qui secundum Lucretium primus in orbe deos fecit.

Iam ad sententias a Graecis desumptas transeamus.
Quarum gravissimam iam supra p. 68 indicavimuS, ubi de
u rs a agebatur. Qua re Graeci adducti· sint, ut ἄρκτον suam -
invenirent, hoc statuere nostrum non est. Quare ὡς ἐν παρόδῳ
tantum dicam, quid ipse sentiam. Antiquissimam hanc appella-
tionem esse et iam Indogermanis quos vocant notam, plurimi
contendunt. 2) Quantum ad veriloquium , recentiorum plures

miechee aas Babylon p. 212, Winckler Altorientalisehe Forschunyen
3. Reihe vol. I p. 181.

¹) Iugum quo tres boves iungantur commemorat Columella II 6 med.
²) Kaegi Annal. Fleckeis. CXXI 462, G. Curtius Grandi-‘1290 der

 

