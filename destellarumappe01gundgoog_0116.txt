OAPVT TERTIVM

De stellis in universum
de stellis cadentibus et cincinnatis
nec non de via lactea '

ἓ 1. De stellis in universum.

Flammarum caelestium nomina communia habuerunt veteres
Romani haec: stellas astra signa sidera.1) Quas appellationes
deinceps consideremus.

Stella, · ae fem: unde derivanda esset vocula Romani ipsi
qui imperatorum aetate de ea quaesiverunt haud sciebant.
Cuius rei testis disertus est Quintilianus qui dicit instit. orat.
I 6, 35; sic perveniemus eo usque ut stella lumin-is stilla credatur,
cuius etymoloyiae auctorem clarum sane in litteris nominari in ea
parte, qua a me reprehenditur, inhumanum est.2) Hoc docti
cuiusdam grammatici veriloquium rem acu non tetigisse per
se patet. Idem valet de originatione, quam proferunt Martianus
Capella VIII 817 et Servius in Aen. V 42, qui stellas a stando
deducunt,⁸) nec non de Vergilii grammatici 4) etymologia, qui

 

¹) Ad quae accedunt poetarum inventa ignis flamma lux lumen.

²) Alii alium opinabantur his verbis refutari velut Burmannus
Palaemonem (v. commentatorum adnotationes ad hunc locum). Sed res
incerta videtur, quoniam argumentis aliis deficientibus auctorem eruere
non possumus.

⁸) Quippe quae in caelo fixae stent. hoc repetit Isidorus Orig. III 70, 3.
Similem vim tribuit verbo Ε. Η. Meyer, qui in adnotationibus ad J. Grimm
librum saepius laudatum stellas a} sidendo derivandas esse contendit (ΙΙΙ
pag. 204). ⁴) Epitom. p. 85, 9Η.

