124 Guilelmus Gundel [32

Aeneidos I 382: matre dea monstrante viam adscripto, qui ad-
notat Varronem in secundo divinarum libro tradidisse: ex quo
de Troia eet cyressus Aeneas , Veneris eum per- diem cotidie
stellam vidisse, donec ad aprum Laurentum veniret. thue in
Aeneae fatis aliquid fuit Veneris stella, ita etiam in Iulii
CaesariS, qui ex Aeneae stirpe creatus putabatur. Narrat
Ovidius Met. XV 843 sqq. Caesaris animam a Venere inter
stellas esse relatam. Quodsi hic de stella crinita cogitat,
Propertius IV 6, 59 Caesaris animam in luciferum migrasse
narrat: al pater Idalio miratur Caesar ab astro. Unde vesperum
vel ipsius Caesaris stellam dixerunt, ut Vergilius ecl. IX 47:
ecce Dionaei process-it Caesaris astrum, quem imitatus Ausonius
Dist. de menS. v. 13 p. 991³ cecinit:
inde· Dionaeo praefulgens Iulius astro
aestatis mediae tempora certa tenet.

Hanc sententiam irridens Augustinus ait de doctr. Christ.
II 21: sidus quod appellamus luciferum honori et nomini Caesari
Romani dicare conati sunt. et fortasse factum esset atque isset
in vetustatem, uisi avia eius Venus praeoccupasset hoc nominis
praedium.

Sed procedente imperatorum aetate in dies magis cresce-
bat Chaldaeorum superstitio astrologica apud Romanos et a
variis gentilium religionibus recepta mortalium animos sibi
devinctos tenebat. Qua de re cum fusius scripserint recen-
tiorum viri docti,1) ego longus esse nolo. Varia hominum genera
in tutelam stellae Venereae dicaverunt, oratores sacerdotes
gratos venustos divites. Haec et alia enumerantur a Firmico
Materno, qui M atheseos libri tertii caput sextum totum Veneri
dedit: quod adeas peto, si de his opinionibus seriorum tempo·
rum certior fieri cupis. Quin etiam e Chaldaeorum ratione
natum videtur, quod desultores circenses huic stellae se manda-
bant. Dicit enim Isidorus orig. XVIII 36, 1: desultores ²) luci-

¹) H. Kopp Palaeoyraphia critica 111 p. 333sqq.; A. Bouche-
Leclercq L’astroloyie yrecque p. 88sq. 324sqq.; Ε. Maass Tayesyo’tter
p. 1523 Roseher Myth. Lex. s. v. Planetcu p. 2535.

²) Cum in eis quae antecedunt Isidorus de equis agat, Arevalus
(equos) desultorios scribere malebat. Quod ne probemus, eo impedimur, quod
in sequentibus Isidorus XVIII 39 non desultorios explicat sed desultores.
oqui circenses cum lucifero comparantur a Cassiod. Var. ΠΙ 51.

 

