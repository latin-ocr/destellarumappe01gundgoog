140 Guilelmus Gundel [48

ξ 3. De Arcturi stella.

Arcturum stellam, id quod iam in prooemio supra monui,
hoc loco adieci, licet appellationes aut religiones Romanas cum
eo coniunctas habeamus nullaS‚ nam Graecae omnes sunt.
Unde sequitur priscorum Latinorum significationem aut omnino
non exstitisse aut graecis vocibus postea repressam esse: quam
quaestionem hoc loco nondum diiudicare audeo. Tamen arc-
turum recipere non dubitavi, quia sequiore aetate summa apud
Romanos vi fuit saepissimeque a scriptoribus et vinctae et
solutae orationis usurpatur. Cum vero initio non pro sidere
sed pro stella singulari arcturum habuisse videantur veteres
eum in primo capite commemorare malui quam in secundo,

Ι. De Arcturi nominibus.

Ανειαναε, -ri gen. masc: Graecis α’ρκτοῦρος inde ab
Hesiodi aetate notus erat (op. 566), qui unam illam stellam
ita appellat, e qua postea totum sidus nomen traxisse videtur:
ἀστὴρ Ἀρκτοῦρος. Posteriore autem tempore demum totum
sidus, e quo eminet, appellatum esse veri simile est, si remi-
niscimur eorum, quae supra p. 34 de Sirio dicta sunt. Primus
quantum nos videmus de signo Lysias dixit (Harpocr. s, v.
ἀρκτοῦρος). Quam ob rem non miramur, quod in Rudente
Plautina, quae primam Arcturi memoriam apud Romanos
servavit, sideris significatio inveniatur, VS. 3sq‚:

ita sum, ut videtis, splendens stella candida,

signum quod semper tempore exoritur suo,
et VS. 70:

nam Arcturus signum sum omnium acerrimum.

Sed praeter Plautum per omnia fere Latini sermonis tempora
duplex appellationis usus et stellae et sideris extabat, cuius rei
exempla quot manserunt congesta sunt in Thesauro linguae la—
tinae II 472 sq„ quae omnia repetere taedet. Duo tantum afferam:
orationis solutae testem Varronem ‚ qui et ipse de universo
sidere cogitat (de r. r. III 16, 34: antequam totus exoriatur

