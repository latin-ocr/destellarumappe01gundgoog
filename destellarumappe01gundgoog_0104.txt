188 Guilelmus Gundel [96

nomina, ut hac quoque de causa Ovidius suo iure dici scripserit,
ut in sequentibus autumat Cicero v. 322¹)
ratione sine ulla
septem dicier, ut veteres statuere poetae,
aeterno cunctas sane qui nomine dignant.

Actum sit igitur de opinione illa vergilias quoque quondam
septem triones appellatas fuisse.

ll. De vergiliarum opinionibus.

Veteres Romani, qui Pliadum stellas virgam aliquam esse
putabant bacis consitam uvaeque similem, ut eligerent appella-
tionem vergilias simplici ratione, non religione ducebantur.
Et si postea superstitiones nonnullae de vergiliis Romanis
acceptae fuerunt, eo ut cultum eis velut caniculae instituerent,
processisse non videntur.

Ut sidus haud ita lucidum appellatione discernerent, ad-
ducebantur observatis eius ortu et occasa, quos concinere cum
anni temporibus agricolae necessariis animadverterant. Hoc

idem Graecis quoque acciderat, quorum iam Hesiodus cecinit
Oper. 383 sq.:

Πληϊάόων Ἀτλαγενέων ἐπιτελλομενάων
ἄρχεσθ’ ἀμήτου, ἀρότοιο δὲ δυσομενάων.

Quod cum ita sit, oritur difficultas secernendi, de Vergiliis
quid Romani ipsi statuerint quidque a Graecis acceperint.
Certum tantum est ad hos redire poetaS‚ qui ad Aratum se
applicarunt, Ciceronem dico Germanicum Avienum, ut om-
nino poetas colores e Graecia sibi comparasse veri est simile,
cum in scriptoribus solutae orationis saepius dubiteS, patrias an
peregrinas opiniones tradant.

Incipiam tamen a prosae orationis auctoribus utpote minus
graecissantibuS. Quorum Plinius nos monet, quanti momenti
vergiliae Romanis agricolis fuerint, Nat. hist. XVIII 280:
namque veryiliae primatum attinent ad fructus, ut quarum exortu
aestas incipiat, occasa hiemS, semenstri spatio intra se messes vin-
demiasque et omnium maturitatem complexae, ²) atque serendi

¹) v. Arat. v. 254 sqq.; Germ. Arat. 259 sqq.
²) Of. etiam Plin. Nat. hist. II 123 sqq„ Hygin. astron. H 21 p. 64 Β.

 

