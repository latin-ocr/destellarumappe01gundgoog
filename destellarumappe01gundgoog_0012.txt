96 Guilelmus Gundel [4

postea confundebatur cum vergiliis suculisque, unde Tauri
significationem primitus alienam neque umquam plane acceptam
esse apparet. Immo quin nomina zodiaci sexto a. Chr. n.
saeculo a Chaldaeis in Graeciam translata Romanis postea a
Graecis tradita sint, non est dubium. Quare de his zodiaci
signis tamquam peregrinis omisi disserere3 quod si quis quaerit
adeat H. Ideler: Unterwchunyen aber den Ursprwny und die
Bedeutuny der Sternnamen, Berolini 1804 pag. 132 sequentes,
A. Bouche-Leclercq: L’astroloyie qrecque, Paris 1899 pag.
53 sqq.

Praeter zodiacum et plan eta e excepta Veneris stella
priscis Romanis ignotae erant. Unus qui contra dicere vide·
atur Vergilius est, qui Georg. I 335 rusticos moneat , ut
planetas observent. Sed eum Graecos secutum esse et Graeco
πλανητῶν nomine et eo demonstratur, quod non ut stellae vere
Romanae ad unam omnes e rebus terrestribus sunt cognomi-
natae sed e deorum nominibus. Immo erronum quoque notio
serius tandem a Graecis ad Romanos pervenit, qui illis secundo
fere a. Chr. n. saeculo suas indiderunt appellationes. Neque
Graecos primos planetas observasse, immo iam multis saeculis
antea Chaldaeos satis notum est. De his stellarum erraticarum
fatis relego te ad viros doctos F r. Η o m m el in eph. Ausland 1891
pag. 223, 382; T ro els -Lun d Himmelsbild und Weltanschammy
Leipzig 1900 pag. 23, 29, 32sqq.; A. Bouche-Leclercq 1. c.
pag. 63 sqq.; E. Maas s Taqesqotter passim. Quae cum ita se
habeant, cogitari nequit Romanos olim stellarum errantium pro-
prias habuisse notiones a Chaldaeis Graecisque repressas, Quare
errones quoque praeter Venerem silentio praetermisi.

Sed omissis zodiaco et planetis restabat, ut de reliquis
luminibus a Romanis in caelo observatis agerem. Quorum
solem et lunam consulto non recepi, ne infinita cresceret
materies, Sed de stellis cadentibuS, de crinitis nec
non de via lacte a nonnulla congessi, qua occasione data de
stellis quoque in universum disserendum erat. Hanc
materiem tertio capiti seposui, cui brevem addidi con-
clusionem, qua absolveretur materia et summa totius opusculi
uno conspectu colligeretur. γ

111 singulis tractandis uberior fortasse legentibus visus

