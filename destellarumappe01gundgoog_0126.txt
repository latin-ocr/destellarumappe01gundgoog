210 Guilelmus Gundel [118

Notissimus vero stellarum motus est,1) qui variis modis
exprimitur. Quibus dicendi formulis omnibus id commune
videtur, quod hodie nobis poetarum flores videntur, olim autem
in sermone populi non tralationem quandam sed propriam vim
habuerunt. Atque primum quidem stellae eunt. Quod tam
saepe legitur, ut unum exemplum attulisse sufficiat. Seneca
-dicit de sideribus de benef. VI 22: nunc alternis eunt redemti-⁴
‚que oportunis libramentis . . atque eant in unum omnia . . . eunt-
que ista tua causa.2) Ita cottidie ignes caelestes longum iter
perficiunt. Quod considerantes poetae diversas res laudare
poterant: aut siderum naturam caelestem, quae numquam de-
fatigatur, aut itineris ambitum, qui vel stellas lassas reddit.
Utriusque rationis exempla praesto suut. Aether dicitur rapere
indefessa volventis sidera mundi (carm. de ponderibus PLM V
pag. 72 v. 5), sed altera ex parte omnia fessa domat caelestia
sidera somnus (Aegritud. Perdiccae PLM V pag. 117 v. 108).
‚Atque hoc quidem Graecis deberi videtur, qui stellas eundo
fessas in Taenari promunturio residere putabant teste Statio

(Theb. H 35):

stat sublimis apex ventosque imbresque serenus
despicit et tantum fessis insiditur astriS.²³)

Ad hunc meatum siderum pertinent ea quoque enuntiata, quae de

 

⁴¹) Ubi astra dicuntur stantia sive caelo affixa, semper fere tant-um
‘erratica non esse significatur. Nam Romanorum est opinio stellas non re·-
manere interdiu in caelo sed solem fugientes de solo caelesti decedere. Hoc
satis apparet ex enuntiatis quibus occasus exprimitur. De his tamqnam
transeundo moneam me fusiorem non fuisse, quoniam ‚plura congessit
B. Winand Vocabulorum quae ad mortem spectant histo-ria, diss. Marb.
1906 p. 6lsqq. —- Neque vero desunt exempla ubi revera et interdiu stellae
in caelo stantes dicuntur, inprimis septentriones3 cuius opinionis testimonia
supra pag. 77 sq. enumerata sunt. Nonnumquam et aliae stellae in caelo
remanentes sed solis splendore obrutae dicuntur, quae subito elucentes
conspiciuntur. Libet huius opinionis testem Vergilium afferre, qui Aen. IX
20 dicit: medium video discedere caelum Ι palantisque polo stellas. Vide
etiam Serv. ad Aen. ῘΙ 152. Similiter narratur a Germanis eodem semper
loco sedere sidera eaque in sellis aureis, v. J. Grimm l. c. pag. 584.

²) Ad eandem cogitationem spectant enuntiata velut: curmmt Ov.
Fast. III 111, cursus ayunt Sen. Herc. fur. 929.

⁸) Vide quid de Ianiculo snpra pag. 115 adn. ὃ dixerim.

