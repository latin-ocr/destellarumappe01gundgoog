106 Guilelmus Gundel [14

ad dimitam stellam crastinam potabimus. Hac voce stella signi-
ficatur quae· diurna est i. e. in diem vel in die elucet. Neque
enim putaverim, ioculariter haec de ipso sole dici, quoniam
stella voX, quantum video, numquam ad maiora sidera sc. solem
vel lunam transfertur. Utrum hanc appellationem Plautus e
vulgari sermone hauserit, an ipse metri necessitate coactus
invenerit, diiudicare nesci03 asseclam certe inter librorum
auctores non adeptus est.

Iubar, -aris: haec appellatio inde ab Ennio et Pacuvio
usurpatur ad lumen soli praecurrens significandum. Ennii
versus sunt recensionis Vahlenianae iteratae, cuius lectiones
probe, Scen. 37: hoc lumen iubar-nest quod in caelo cerno et
Ann. 547: interea fuyit albus iubar Hyperionis cursum. Pacuvii
verba in Ribbeckii Tragicorum Romanorum fragmentis leguntur
in editione, tertia p. 140 v. 347: exorto iubare, noctis decurso
itinere. “ Hos vetustissimos poetas recentiores qui fuerunt imitati
sunt, cum qui solutam orationem scriberent vocem iubar sper-
nerent praeter grammaticos, Quibus et ipsis locos modo laudatos
debemus. Grammatici enim variis modiS, ut huius nominis
originem enuclearent, egerunt. Recentiorum primum quidem
mythologicam vocis protulit interpretationem R. Garru cci
(Annali dezl‘ Inst. di corr. archeol. XXXIII 1861 p. 156). Legerat
enim in cista quadam Etrusca IAFOR dei sive herois appella-
tionem, eamque idem esse iussit atque iubar, ita ut is pro deo
cederet, cui nomen ascriptum erat, e quo stella lucifera nomen
traxisset. Sed hac de re valde dubitavit H. J or d a n (Kritische
Beitrdye zur Geschichte der lat. Spraehe p. 61), qui postea statuit
non IAFOR sed IACOR legendum esse, qui esset Graecorum
Ἴακχος (Herm. vol. XVI 1881 p. 251). Qua re ad irritum
cadit explicatio e deorum fabulis petita. Iam ad grammati-
corum veriloquia nos convertamus quorum primus est Varro .
de l. l. VII 76 docens: iubar dicitur stella lucifer, quae in
summo quod habet lumen diffusum , ut leo in capite iubam. -
Plerique veterum grammaticorum hanc etymologiam a iuba
deductam probaverunt,¹) quin etiam recentiorum eam defendit

 

¹) Varronis doctrinam in universum secuti sunt Verrius apud Festum
p. 104 M.; Serv. Verg. Aen. IV 1303 Isidor. etym. ΙΙΙ 70, 18 3 Anon.

de computo loco supra pag. 8 laudato.

