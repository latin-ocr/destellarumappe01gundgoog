224 Guilelmus Gundel [132

Iulia descendit caelo caelumque. replevit,

quod regit Augustus socio per signa Tonante.
Quod cum ita sit, non mirabimur raro nobis hominem de
.plebe occurrere, qui ad astra evolet, sed solos fere imperatores
ὅτε ἀποθεοῦνται.1) Quod incipit a Iulio Caesare, de quo in
paragrapho tertia, ubi de cometis agitur, fusius erit disseren-
dum. Octavianus quoque stellam suam occupavit. Sic eum
celebrat Ovidius ²) epist. ex Ponto IV 11, 129 sq.:

tu nostras audis inter convexa locatus
sidera, sollicitas quas damus ore preces,

Accuratius dicit Germanicus in Arateis 558 de Capricorno
Octaviani sidere:

hic, Auguste, tuum genitali corpore numen

attonitas inter gentes patriamque paventem

in caelum tulit et maternis reddidit astriS.

Materna sunt astra, quia et Venus, gentis Iuliae avia, stellam
suam possidet. Reddere dicitur CapricornuS, non dare, quia
quondam e caelo descenderat Augustus3 dicit enim Cicero l. c.:
(civitatum) rectores vel conservatores hinc (e caelo) profecti huc
revertuntur.⁸) Denique Augusteum sidus Valerius Maximus
duobus locis praedicat, dum Tiberii fidem paterno avitoque sideri
parem dicit (I praef.) et II 10 affirmat caeli clarissima pars
divi suberunt Caesares. Ad eandem divinitatem recurrit Oc-
taviae poeta v. 476: sic (sc. virtute sua) ille patriae primus
Auyustus parens Ι complexus astra est. Neque vero Augustus
mortuus solus sidus dicitur. Vivum Augustum spectat Manilius
I 384 sqq.:
· uno vincuntur in astro
Augusto( sidus nostro quod contigit orbi

 

¹) Adiutam esse hanc opinionem altera illa, quae astra putabat numina
esse hominibus superiora vix est, quod moneam.

¹) Poetarum qui Augustea aetate fuerunt blandimenta praeter Platonis.
doctrinas adiuta sunt poematibus Alexandrinorum, qui reges deos passim
nominant, v. e. Callimachi hymn. I 79: ἐκ δὲ Διὸς βασιλῆι» ες ἐπεὶ Διὸς οὐδὲ εν
ἀνάκτων ι θειότερον. Inde τόπος quasi fit, ut Caesares appellentur dis yeniti
deosque qenituri, v. exempla collata a F. C um ont Mithrae pag. 251 adn. 5.

⁸) Simili modo Claudianus carm. min. app. XX 3sqq. conservatorem.
mundi de astris delabentem facit, ut inter homines vitam degat.

