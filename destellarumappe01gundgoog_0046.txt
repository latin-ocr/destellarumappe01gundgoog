130 Guilelmus Gundel [38

pingitur: r. '1¹l1iele, Antike Himmelsbilder pag. 121. Praeterea
nostra quidem sententia non signum sed stella prior cepit
appellationem, quamobrem hanc quoque reiciamus explicandi
rationem.

Quoniam nec veriloquium nec mythologia nec stellarum
compositio nos in explicanda caniculae appellatione adiuverunt,
religionem Romanorum adeamus necesse est. Sed id non nostri
loci est, quare ad paragraphum quae subsequitur lectorem
relegemus.

Sirz· us, ii gen. masc. Nomen non Romanum sed a Graecis
receptum,¹) id quod iam accusativi casus terminatione Graeca
Sirion demonstratur, quam exhibet Germanicus Arat. 335:
Sirion hunc Grai proprio sub nomine dicunt. Inde a Tibulli
temporibus —- Ciceronis casu quodam interiit testimonium
Ar. V. 113 — permultis locis apud Romanos Sirius est stella in
lingua sideris canini posita. Neque mirum est, quod postea
in universum sidus translata est appellatio, velut a ClaudianO,
qui XXII 466 Sirium gravidis uvis allatrantem facit.2) Sirium
non pro substantivo sed pro adiectivo adhibuit Vergilius Aen.
X 273: Sirius ardor, quod Columella imitatus in extrema versus
sede X 281 posuit Sirius ardm·.³) Unde insolita forma Siria
(scil. astra) legitur in appendice Claudiana 11124 (dextro iam
Siria cessent Ι sidere). Sed non solum poetarum hoc vocabulum
fuit, immo ad plebem quoque descendit. Sirius hominis cuius-
dam nomen fuisse videtur, nam titulus CIL II 140 reminiscitur
Siri patris vivi.³) Praeterea hodie quoque in quibusdam gentibus
haec appellatio vivit: Itali Sirio dicunt, cultiores Francogalli
et nostrates Sirius,

Praeter Graecorum vocabulum etiam Aegyptiorum appel-
latio in linguam Latinam sequiore aevo se introduxit. Refert

¹) Simili modo aliquotiens a Romanorum poetis atque mythographis
adhibetur caniculae nomen Maera: haec est Μαῖρα illa Graecorum fa-
bulis notissima, cui in explicandis appellationibus Latinis locum conceden-
dum esse non putavi. Itemque cyneum astrum, quod semel apud
Chalcidium legimus (comm. Plat. Tim. c. CXXV), graecum fontem sapit.

²) Similem in modum dicit Statius silv. I 3, 5: calido latravit Sirius
astro et Manilius V 207: latratquc canicula flammas,

³) Cf. etiam Prud. Cathem. XII 22.

⁴) Nisi forte nomen ex Syro corruptum est.

