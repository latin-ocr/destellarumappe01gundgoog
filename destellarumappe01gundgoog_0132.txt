216 Guilelmus Gundel [124

Haec opinio de stellis deorum ministris aucta est etiam
inter Romanos, cum Chaldaeorum ¹) irrueret astrologia. Secundum
horum decreta stellis datum erat, ut hominibus deornm volun·
tatem interpretarentur. Quod demonstrem Diodori verbis, qui
II 30, 4 dicit: (οἱ πλανῆται) τὰ μέλλοντα γίγνεσθαι δεικνύουσιν
ἑρμηνεύοντες τοῖς ἀνθρώποις τὴν τῶν θεῶν ἔννοιαν et pergit de
triginta quibusdam stellis quos vocant θεοὺς βουλαίους (6),
qui inter se commercium per stellam nuntium habent (πέμ-
πεσθαι . . . καθάπερ ἄγγελον ἕνα τῶν ἀστέρων). Eae sen-
tentiae in dies magis valuerunt, ubi Mithrae et Chaldaeorum
secreta in volgus exierunt (F. Cumont Mithra I pag. 309),²)
at Christianis stellae ἄγγελοι sunt carminibus hymnicis deum
adorantes eique servientes (F. Piper l. c. pag. 205, Riccioli
1.1. pag. 293).

Sed non solum deis„ verum etiam magis sidera oboediunt.⁸)
Hoc mirum non est, nam arte sua magus numinis locum occupat
secretamque quandam accipit potestatem, cui omnia subiecta.
sunt et parentia. Et sidera quoque in maleficorum potestate
esse a Graecis tractum est: nam Thessalae fere semper mulieres
sunt quae cantu suo lunam et sidera ad terram detrahunt.
Hoc fit, ut astra ipsis inserviant, sed quem ad modum ministrent,
nusquam narratur: plerique poetarum contenti sunt, cum sidera.
paruisse Medeae carminibus dixerunt. Qua de re te mittam
ad H. W. Roscheri librum saepius laudatum &ber Selene und
Verwandtes pag. 85 sqq„ qui Romanorum testimonia enumerat
et recenset pag. 88 adn. 346. Pauca repetivisse sufficiet.
Primum ut audiant 41’) precibus adeuntur sidera, Ov. Met. VII 192 t

 

stellae cuiusdam non morbos mortesque denuntiatae, secl descensum dei
venerabil-is ad humanae conservationis rerumque mortalium qratiam.

¹) Iudaeis caelum stellatum scripturam summi dei exhibebat, Ph. H a rs s·
dorffer l. l. pag. 278sq.; Babylonii similia cogitabant, J ensen Kosmo-
loyie der Babylonier pag. 45.

²) De poetarum locis huc spectantibus plura afferre supersedi, v. Mani·
lium passim, Prop. III 23, 43 Ovid. Trist. V 10, 45, Ib. 2163 Hor. epist.
11 2, 1873 Anthol. lat. ed. Biichcler-Riese I pag. 274 n. 345 v. 2.

⁸) Medii aevi qui fuerunt homines eidem superstitioni dediti erant.
Librorum huc spectantium significantissimum nomino Arbatel de mayia
veterum Franks. 1686.

⁴) Stellas audire putabant ii quoque, qui per astra iurabant. Exem-
plum unum attulisse satis sit, Mart. IX 22, 15 superos ae sidera testor.

