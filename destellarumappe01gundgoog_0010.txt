94 Guilelmus Gundel [2

instituimuS, primum est, ut ex tota testimoniorum farragine
secernamus ab externis ea, quae omnino apud populares in
usu fuerint cottidiano. Sed haec separatio non facile fiet ideo,
quod antiquitus tanta fuit Graecorum auctoritaS, ut Graecae
appellationes interdum vel antiquas Latinas exstinxerint vel
earum originem valde obscuraverint. Nam ut aliis doctrinis
ita matheseos arte Graeci permultum Romanos superabant et
scientiam astronomicam , quam multo ante Romanos scriptis
celebrabant, eos docuerunt. Cum doctrinis vero peregrinis
etiam permulta Graecorum nomina viri docti apud Romanos
pervulgaverunt, ita ut nobis saepius Graeca cognomina nobili-
orum stellarum occurrant, quibus omnino paria Romana desunt.
Neque vero tantum valuit Graecorum auctoritaS, ut Romanae
et opiniones et appellationes plane ubique repressae sint. Immo
tot et siderum et stellarum lucidissimarum inveniuntur appella·
tiones antiquae atque tot locis a scriptoribus ad priscas ipsius
populi sententias alluditur, ut non indignum putaverim eam
materiem hac ipsa dissertatiuncula quae est de stellarum
religione atque appellatione Romana colligere.

Quo in opere conficiendo secundum ea, quae modo dicta
sunt, acturus meum putavi singulorum, quae primo obtutu in
caelo astrigero apparent, nempe astrorum, siderum, stellarum
cadentium atque crinitarum, viae lacteae nomina prisca Romana
colligere atque illustrare, unde orta et quomodo usurpata sint
singulis 666611116, quaeque cum illis coniunctae fuerint opiniones,
Hoc loco difficultatem, quam supra attigimuS, nos praebent
poetae. Nam licet multi eorum plurimis locis eas significationes
usurpent “ quas ei qui sermone pedestri utuntur vere Romanas,
tamen extant inter eos Graecorum imitatores, Ovidium dico,
Vergilium Statium Martialem alios qui carmini latino pere-
grinas voces inserere non dubitaverint, quo speciosius carmina
exornarent. Quo fit, ut Graeca prorsus neglegere mihi non
licuerit, quippe quae e poetarum carminibus plus semel late
111 sermonem Latinum se propagaverint. Tamen ut vetustissimas
easque populares significationes eruamuS, ad eos certius re-
curremus, qui oratione soluta usi Graecum ornatum respuerunt
et genuina nobis servaverunt. Atque hi ipsi velut Varro.
Cicero Senecaw Plinius nonnumquam dicendi. ratione indicant,

